---
contentType: prose
---

<section>

Matce

Zlíbej, matko ustaraná, čelo svého syna,  
povolena z pravomoci kratší vojančina,  
o rok dříve může býti, jak je vidno světu,  
z tvého srdce odstraněna špička bajonetu.  
Hleď, to vzplanul do tvé noci tajně dosud skrytý  
pod popelem utlumený popel humanity.  
Pozměněny v jednom směru staré stuchlé normy,  
prodralo se kousek srdce z panské uniformy,  
zcela malý kousek srdce mezi řády svítí,  
kterýž oni zapomněli v chvatu zastrčiti…  
O rok dříve syn tvůj mladý před milenku klekne,  
dříve budeš, matko, hýčkat bílé vnouče pěkné.  
Také může o rok dříve syn tvůj státi v poli  
a ty v hoři bezehlasém trvat u mrtvoly…  
Kousek srdce červeného z panské bluzy čouhá,  
a v něm, černým suknem kryta, leží smrt a touha.

</section>
