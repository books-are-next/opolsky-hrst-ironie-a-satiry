---
title: List programový
contentType: poetry
---

<section>

Otázku, než se rozejdeme:  
jaké má list Váš intence?  
Rozpálit žízeň po coîtu  
u každé panny, mládence.

</section>

<section>

Jedná se o to, nežít smutně,  
po smrti přijde nicota,  
vložiti v opar ženských košil  
à tous prix smysl života.

</section>

<section>

Ze všeho, co nás lidmi dělá,  
pohlaví statek jediný,  
co lze nám užít užívejme,  
nevímeť dne, ni hodiny!

</section>
