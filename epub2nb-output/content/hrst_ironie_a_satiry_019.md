---
contentType: prose
---

<section>

Vroucný dopis

Až budeš, duše milená,  
číst za soumraku schýlená  
můj smutný z dálky list,  
den skončený a zažitý  
vzplá posledními přísvity  
jak tmavý amethyst.

</section>

<section>

A večer vášní bohatý  
se nížit bude nad chaty  
co přítel snů i běd,  
kdež luna, duše večerů,  
ta bude v tichém jezeru  
se zastírat a chvět.

</section>

<section>

Též zachvíš se, čtouc řádky ty  
se smíšenými pocity  
jak lístek ve knize,  
mdlý potom úsměv nějaký  
tvé nezakryje rozpaky  
… a pošleš peníze.

</section>
