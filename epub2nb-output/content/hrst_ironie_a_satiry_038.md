---
contentType: prose
---

<section>

Vzhůru!

Zůstaneme sobě věrni  
v temné knihtiskařské černi  
do těch hrdel svých,  
pozvednou se rabi bídní,  
přejde pak gemütlich Vídni  
škodolibý smích.

</section>

<section>

Máme oheň v pěsti, zraku,  
přes mrtvoly Vídeňáků  
můžem jíti vpřed.  
Život za umění slova,  
za Shakespeara, za Čechova  
chceme dáti hned.

</section>

<section>

Ubrali nám jako rabu  
z kulturního toho žlabu  
sousto po soustu,  
zranili nás, čest nám vzali,  
z našich ran se nyní valí  
strouha inkoustu.

</section>
