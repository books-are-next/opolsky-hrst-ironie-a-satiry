<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-28" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="BASNE_2_ROZSIRENE">Byl jednou jeden…</p>
			<p class="VERSE_ROZSIRENE_0-12">Byl jednou jeden mocný král, jak vetchá báje svědčí,<br/>živ za devíti horami a&#160;svedl mnoho řečí<br/>a&#160;z&#160;moře, hor kol říše té byl mocný věnec uvit,<br/>však vzdor tomu ho celý svět moh’ slyšet pořád mluvit.<br/>Tak za všech dob v&#160;tom království se držel pokoj svatý,<br/>neb lid byl mravně nezkažen a&#160;neznal demokraty,<br/>i&#160;právní jeho představy ty byly tolik chudy,<br/>že by to v&#160;našich poměrech snad nešlo bez ostudy.<br/>Vždyť prosím: lze si představit, by národ třeba skrovný<br/>se mohl dobře obejít bez voleb do sněmovny?<br/>A&#160;vůbec, že by národ ten, jak jiní mají v&#160;zvyku,<br/>tam nepěstoval jaktěživ pražádnou politiku?<br/>Lze míti za to, že by lid, jenž spokojen je sice,<br/>se tvářil naivně udiven při slově konstituce?<br/>Lid nebyl z&#160;těch, v&#160;jichž útrobách jen nepokoje kvasí<br/>a klíčí chmurné revolty a&#160;pobuřlivé hlasy.<br/>To lid byl věrný, žijící ve prvotním svém stavu,<br/>jenž nikdy státním zřízením si nepolámal hlavu,<br/>jen sil a&#160;klidil, množil rod a&#160;nosil dávky, daně<br/>a&#160;vladař držel občas řeč, však neděkoval za ně!<br/>Měl poměr jejich vzájemný své primitivní vnady<br/>a&#160;nikdy se už neuzří, co bylo zříti tady.<br/>Tam za devíti vodami, jak vetchá báje svědčí,<br/>moh vladař před svým národem kdy chtěl jen, vésti řeči,<br/>neb mohl s&#160;lidem nakládat jak statkem svým a&#160;zbožím<br/>a podle báje zvetšelé byl instrumentem božím.</p>
		</div>
</body>
</html>