<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="BASNE_2_ROZSIRENE">Bez konfese</p>
			<p class="VERSE_ROZSIRENE_0-12">Malé jest mé rodné město, o&#160;němž verše lepím,<br/>se sřícených borohrádků kruhem velkolepým.<br/>Vzduch je u&#160;nás podle pravdy zaručeně čistý,<br/>sestrojený ze substancí, platných pro turisty.<br/>Drobná říčka teče středem, chabě vodu pěníc,<br/>pošta v&#160;místě, knihtiskárna, hotel beze štěnic,<br/>klášter, v&#160;němž jsme přebarvili dobré vlašské fresky,<br/>pět doktorů mediciny. Režim mladočeský,<br/>jemuž heslem programovým pro tu obec drahou,<br/>stálý kontakt užitečný mezi ní a&#160;Prahou,<br/>jehož plod se v&#160;mnohých věcech netušeně zjeví:<br/>přejímáme ku příkladu pouliční zpěvy,<br/>kuplety a&#160;mimo jiné vzácný útvar kravat.<br/>(Nerad se dá člověk čestný mravně překonávat!)<br/>Sumou: každý podle sil svých poctivě se nutí<br/>pro kulturní, estetické, zdravé procitnutí.<br/>Tiché nebe nebouřlivé zpravidla tu pne se,<br/>milovníky štěstím slepé bývá vídat v&#160;lese,<br/>vyřezávat do borovic symbol hořce sladký,<br/>šedou slávou historickou mluví borohrádky.<br/>Drobná říčka teče městem, slabě vodu pění,<br/>žijí se tu bez překážky slunná okamžení,<br/>poklid jako lázeň vlažná dotýká se blaze,<br/>záleží tu v&#160;první řadě ovšem na povaze,<br/>je-li čistá, netrpí-li zrůdnou vášní štvaná,<br/>má-li konta pánembohem řádně saldovaná,<br/>to jest, račte rozuměti, jak to smysl nese&#160;—<br/>není-li to duše mrzká, jsoucí bez konfese.<br/>Potom ovšem ani tady, nikde stání nemá,<br/>spalujíc se v&#160;každém kroku žárem anathema.<br/>Jenom vírou bezvýhradnou svědomí se čelí!<br/>To měli mí sourodáci vždycky na zřeteli,<br/>kladli tento požadavek víc jak formu vnější.<br/>Máš mít víru! Jakoukoli. Sebe komodnější!<br/>Je-li jenom trochu slušná, uzná se ti ráda,<br/>jinak by ses velmi těžko lišil od hovada.<br/>Znám to dobře, tuhle neřest. Sám jsem míval totiž<br/>se svým k&#160;církvi příslušenstvím ustavičnou potíž.<br/>Nikdy nebylo dost jasno ani mně ni kněžím,<br/>ku kterému ritu vlastně právem přináležím,<br/>tolik jenom k&#160;ujasnění zjistilo se zcela,<br/>že mne baby nevídaly lézti do kostela<br/>za nižádných okolností, v&#160;adventu ni postu,<br/>že tak jako boží dřevo žiju jen a&#160;rostu,<br/>kteří lidé tím způsobem, tak jako já, žili,<br/>že se taky větším dílem odtud sprovodili.<br/>Znám to, znám ty předpoklady. Budoucnost mne leká!<br/>Jaká pro mne perspektiva jako pro člověka!<br/>Celá bída toho stavu na paměti tkví mi:<br/>jeden hořký pochybovač mezi věřícími!<br/>Když to vidím, jak se jiní v&#160;klíně církví tulí,<br/>připadám si uprostřed nich jako zahynulý,<br/>z&#160;vlastní vůle, ukvapeně rodičky se zřekly…<br/>Aby mi teď žhavé slzy věčně věkův tekly…!<br/>Drobná říčka běží městem, žlutou pěnu nese,<br/>těžko býti v&#160;řádné obci tvorem bez konfese,<br/>od všech vlivů blahoplodných státi zřejmě stranou,<br/>když je tady tolik církví jako na vybranou,<br/>jež by mne zas s&#160;láskou starou k&#160;svému srdci pnuly,<br/>přísnější i&#160;shovívavé, různých artikulí,<br/>fidélní i&#160;asketické, povrchní i&#160;hlubé…<br/>To jest těžké postavení, milý Belzebube!<br/>Z&#160;pravé římskokatolické nejvíc výhod plyne,<br/>v&#160;tom jest ona bez odporu nade všecky jiné,<br/>jako doklad ku žádostem rozličného druhu,<br/>neb je šmahem zavedena u&#160;vládnoucích kruhů,<br/>znáš-li se k&#160;ní otevřeně, ke škodě to není,<br/>vyváží ti řadu jiných, nutných vysvědčení.<br/>Kromě toho je to víra, která pěkně zpíjí,<br/>hledě k&#160;její pathetické, rušné lithurgii.<br/>(O&#160;nás Češích pak je známo, že se rádi zpijem,<br/>půl národa spiritusem, půlka mysteriem.)<br/>To by byly asi věci, které mluví za ni,<br/>dělá-li se mezi nimi zběžné porovnání,<br/>která více nasycuje, vede svoje ovce,<br/>která méně znesvěcuje staré bohoslovce.<br/>Protestantská? Zachmuřená, hranatá a&#160;suchá!<br/>Didaktická u&#160;výkladu! Zachlazuje ducha.<br/>Potom z&#160;jejích obřadností dlouhá nuda zeje,<br/>v&#160;kterémž bodu konkuruje s&#160;římskou bez naděje.<br/>Co se týče vlivné moci, ta je nyní všecka<br/>soustředěna ponejvíce asi do Německa.<br/>Tady se z&#160;ní v&#160;přímém směru nedá těžit pranic,<br/>dokud hledí závistivě šraňky říšských hranic,<br/>jinak se pak ještě liší ve zřízení svatém<br/>od své římské kamarádky jen tím celibátem.</p>
			<p class="VERSE_ROZSIRENE_0-12">Máme tu sic ještě církev dobré marky ctěné,<br/>u&#160;níž je však řádné členství čímsi podmíněné,<br/>tím totiž, že s&#160;novým údem protokol se spíše,<br/>počet sklenic, které snese, do jaké jde výše,<br/>karbaní-li, o&#160;mnoho-li, jaká hra to bývá,<br/>neb je církev odpůrkyní karbanu i&#160;piva.<br/>Jenom lidé čistě živí do řad jejích patří,<br/>je to jakás imitace starých Českých Bratří.<br/>Konečně tu ještě jedna vzývá téhož pána,<br/>pseudocírkev polotajná, státem neuznaná,<br/>cestami se mystičnými hledí vetřít Kristu,<br/>tichá, ale rozložitá obec spiritistů.<br/>Styky duší navazuje, na dno hrobů volá,<br/>byla by to dlouhá o&#160;tom, vážná kapitola,<br/>jak se jimi vzácná věda tupě ve tvář bije,<br/>stávajíc se v&#160;slabých rukou kultem fantasie.<br/>..........................................................................................<br/>Tolik víry mnohotvárné na tak skrovné ploše<br/>mohou věru vykazovat pouze Krkonoše,<br/>duch krajiny ke hloubání zrovna tady pudí,<br/>v&#160;té vlastnosti přijdou na svět bohatí i&#160;chudí,<br/>zdejší skály, vody, pole, zdejší mračna, stromy<br/>otvírají k&#160;tomu cíli lidské podvědomí,<br/>rozvíjí se sama sebou divná vyšší vloha<br/>objevovat nové tvary svého pánaboha,<br/>silná vína dogmatická žádat sobě k&#160;stolu,<br/>mrtvé pravdy převraceti nahoru a&#160;dolů,<br/>vlivem kraje tajnomocným každému je dána<br/>schopnost smyslů sensitivní blízek býti Pána,<br/>při všech pracech zlých i&#160;dobrých, při výdělku, klamu,<br/>pořád míti vnitř i&#160;zevně svatou církev samu.</p>
			<p class="VERSE_ROZSIRENE_0-12">Malá říčka zádumčivá od hor písek nese…<br/>Stydno býti v&#160;tomto ráji tvorem bez konfese!</p>
		</div>
</body>
</html>