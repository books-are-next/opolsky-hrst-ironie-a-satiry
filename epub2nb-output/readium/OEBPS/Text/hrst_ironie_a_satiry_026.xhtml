<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="BASNE_2_ROZSIRENE">Ve jménu světla!</p>
			<p class="VERSE_ROZSIRENE_0-12">Mé drahé město, bůh tě nadej vzrůstem,<br/>co ohlasů v&#160;mém srdci budíš pustém,<br/>kus promineš mi obrazného rčení,<br/>že tobě rovno v&#160;celém světě není,<br/>co nálady a&#160;co se týká mravů.<br/>Je třeba mi jen do dlaní dát hlavu<br/>a&#160;vidím prejzy, na něž slunce praží,<br/>a&#160;vidím ševče stávat na zápraží<br/>a&#160;vidím kašnu, vratké selské fůry,<br/>tři zlatá čísla smát se s&#160;kolektury,<br/>kdes kominíka po hřebeně šplhat<br/>a&#160;slyším občas drůbež zakokrhat.<br/>A&#160;vidím suché přednostovy slečny,<br/>čas pod loubím jak tráví přebytečný<br/>a&#160;časem slyším, kdos se ujme kliky<br/>a&#160;cinkne smutně zvonek u&#160;trafiky.<br/>Však nikdo neví, jak se srdce kochá<br/>v&#160;tom všechnom pojmu bláhového hocha,<br/>a&#160;jaké horko rozplaví se v&#160;hrudi,<br/>když o&#160;tobě má představa se vzbudí.<br/>...........................................................................<br/>Tak v&#160;onen čas, ač sám se toho hroze,<br/>stál lid náš s&#160;farou na válečné noze.<br/>Věc dosti jasná, když se jednou řeklo,<br/>že my jsme národ vždycky „hrom a&#160;peklo“.<br/>Už celé město, opatrně sice,<br/>jest uchváceno vlnou oposice,<br/>už v&#160;celém městě bublá to a&#160;kvasí,<br/>se pozvedají neobvyklé hlasy<br/>a&#160;z&#160;farnosti ti domácí i&#160;dální<br/>řkou s&#160;emfasí: fuj straně klerikální!<br/>A&#160;kořen všeho vězí hloub než třeba.<br/>Ne z&#160;běžné denní potřebnosti chleba,<br/>ni z&#160;dlouhé chvíle, ani z&#160;pompy lačné,<br/>s&#160;níž obvykle se taký podnik začne.<br/>Ne připomínám, byl tu impuls vyšší,<br/>že skupili se mistři, tovaryši<br/>i&#160;„nadlidi“ a&#160;rozvrhli se měkce<br/>na hromádky a&#160;zádruhy a&#160;sekce,<br/>jež jedna druhé v&#160;agendu se míchá.<br/>Pak řeklo se za hlubokého ticha:<br/>„Akt piety se vykonati musí<br/>ve jménu světla Mistra Jana Husi,<br/>ve jménu světla oslepí se tmáři!“<br/>A&#160;všecky sekce slavnostně se tváří.<br/>Akt piety by vyhlížel as takto:<br/>Jsme dosud holí, bez peněz de facto<br/>a&#160;v&#160;tomto stavu nedojdeme nikam!<br/>Však v&#160;krásný cíl se víry neodříkám<br/>i&#160;navrhuji prostředky a&#160;plány,<br/>jež výnosně být mohou požehnány.<br/>Tak v&#160;první řadě pozorny vás činím,<br/>že slavnosti jsou pravým dobrodiním,<br/>že neztrácejí na půvabu stářím<br/>(ať na Sparta jen poukážu, na Řím)<br/>a&#160;něco nesou… Příležitost milá<br/>se sama sebou jaksi dostavila:<br/>bylť pivní krejcar zrušen městskou radou,<br/>čímž moment šťastný do rukou nám kladou,<br/>a&#160;jsem té mysli, chopme se ho, braši,<br/>by slavnost byla naší, ryze naší!!<br/>Však není radno, ustat na půl cestě,<br/>též pořádejme bazar fešný v&#160;městě,<br/>kde krásné paní, na než by to padlo,<br/>nám prodávaly pohledy a&#160;prádlo.<br/>Snad mnohý vlažný prádlo koupí přeci<br/>ve jménu světla, drahé naší věci.<br/>...................................................................<br/>A&#160;lid tak činil. Tancoval, až zmíral,<br/>o&#160;každé slávě buffety své sžíral,<br/>se krví potil, kapely své zmučil<br/>a&#160;vůbec vše, jak řečník doporučil.<br/>Květ práce této v&#160;účtech tiše pučel,<br/>břich nadýmal tu dobročinný účel<br/>a&#160;dřív, než rok se s&#160;druhým rokem shledal,<br/>už prvý kvádr na rynku se zvedal<br/>a&#160;než i&#160;tento vterý rok se přehnal,<br/>už s&#160;výšky Jan Hus hokynářkám žehnal.<br/>Že pomník ten je komposice smělá,<br/>as veřejnost se tiskem dozvěděla<br/>a&#160;já jen dodám, že až k&#160;pláči lehtá<br/>ten svatý patník duši architekta.<br/>Teď naše sláva rostla očividně,<br/>déšť telegramů z&#160;Prahy pak i&#160;z&#160;Vídně<br/>jak rosa na nás, zhnojil naše snahy,<br/>my pod Husem jsme pěli „hr, na vrahy“!<br/>A&#160;o rachejtlích vedli řádný výkaz<br/>a&#160;o&#160;bengálu… sancta simplicitas,<br/>až naší slávy rozhoupané moře<br/>kdys probudilo nechuť konsistoře<br/>a&#160;o&#160;tom vědět dává se nám listem,<br/>že posedlí jsme nejspíš Antikristem.<br/>Však čeřen mořský myslíte že opad?<br/>My překonali hubou episkopát,<br/>vzňal duch se svatý ve velkých i&#160;malých,<br/>my do vikýřů strkali jsme kalich<br/>a&#160;v&#160;každé schůzi býval nával větší,<br/>jenž Luthrem, Zwinglim špikoval své řeči.<br/>My snížili jsme kněžím ze křtu platy,<br/>my větrali jsme jejich celibáty<br/>jak kožešník, jenž pozoruje moly.<br/>A&#160;strach a&#160;děs se šířil po okolí…<br/>Však nedáno jest pýše naší plodu<br/>a&#160;porodila vítr jen a&#160;vodu.<br/>Duch zbujný vadne, všelijak se rmoutí,<br/>pan biskup z&#160;Hradce zakázal nám pouti,<br/>ten jarmark dobrý, jenž nás s&#160;bohem pojí.<br/>A&#160;to už byla přímá výzva k&#160;boji.<br/>My zvábili jsme pátera sem Išku,<br/>jenž zdál se zrovna čekat na rozmíšku,<br/>po stránce vnitřní i&#160;po stránce vnější,<br/>by zvěstoval nám víru lacinější,<br/>a&#160;vhodnější, jak z&#160;prospektu jsme zřeli.<br/>Ve jménu světla, Kriste Spasiteli!<br/>A&#160;teď jsme byli v&#160;jednom klubku s&#160;farou,<br/>stín Husa byl tu demarkační čarou,<br/>kam toto klubko smělo se až svalit.<br/>A&#160;byla nyní radost hledět na lid,<br/>jak na maličká povznešen jsa hesla,<br/>v&#160;své zástěře jak prchal od řemesla,<br/>jak s&#160;horkou hlavou hltal řeči v&#160;klubu<br/>a&#160;celý den jak nezavíral hubu.<br/>Též z&#160;druhé strany boj se vedl prudký,<br/>čímž zkvitly nové apoštolské skutky<br/>a&#160;šel-li kaplan mrtvým na funusy,<br/>šel velkým kruhem kolem mistra Husi.<br/>A&#160;žádný průvod, žádné boží tělo,<br/>až babkám srdce v&#160;bolesti se chvělo.<br/>...........................................................................<br/>Tak míjel čas a&#160;sochu pokryl špínou,<br/>lid rád by našel ambažúru jinou<br/>a&#160;tuto prosbu v&#160;prostotě své vroucí<br/>též neoslyšel bůh náš všemohoucí.<br/>Ty věci vzaly obrat jedním týdnem,<br/>pan farář umlk’ ve svém gichtu bídném,<br/>vzal pensi svou a&#160;pohnutá svá leta<br/>a&#160;stěhoval se na koneček světa.<br/>Zas život pilný dolehl pak na lid<br/>se všechnou tíhou denních aktualit<br/>a&#160;důsledek, jenž po napětích bývá,<br/>byl ve dnech klidu menší konsum piva.<br/>Mír zavál krajem, jaký vanul kdysi,<br/>pan páter Iška bral se za kulisy,<br/>duch poznal marnost, našel znovu cestu,<br/>zas pekař vrácen mouce své a&#160;těstu,<br/>dle profese své dělal, co kdo stačil,<br/>a&#160;pánbůh zas vše zapomenout ráčil.<br/>Hus hledí ztuha, vrabci na něm klobou,<br/>je trochu vidno, kterak trpí dobou,<br/>je v&#160;pojetí svém komposice smělá,<br/>jak veřejnost se tiskem dozvěděla<br/>a&#160;já jen dodám, že až k&#160;pláči lehtá<br/>ten svatý patník duši architekta.</p>
		</div>
</body>
</html>