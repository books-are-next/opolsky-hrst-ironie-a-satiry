<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="BASNE_2_ROZSIRENE">Posvícení</p>
			<p class="VERSE_ROZSIRENE_0-12">Sám nevím už, zda pravdou je, či není,<br/>co odbarvila léta rozumná,<br/>kdys dávno bylo u&#160;nás posvícení<br/>a&#160;já svou holku ved’ jsem za humna.</p>
			<p class="VERSE_ROZSIRENE_0-12">Byl podzim teplý. Sklízela se řepa,<br/>i&#160;v&#160;jabloních rok zřel se bohatý,<br/>mně vtírala se připomínka slepá<br/>na bytosti, jež budou počaty.</p>
			<p class="VERSE_ROZSIRENE_0-12">Noc bezlunná, jen od hospody kdesi<br/>hlas fagotu se třepal veselý,<br/>my dotknutím svá muka řekli jsme si<br/>a&#160;srdce svá jsme tlouci slyšeli.</p>
			<p class="VERSE_ROZSIRENE_0-12">A&#160;cítili jsme plachost chůze svojí<br/>i&#160;temný žár dvou promluvených vět,<br/>mdlý polibek rtů více neukojí<br/>a&#160;dvojí duše hrozí sešílet.</p>
			<p class="VERSE_ROZSIRENE_0-12">Po polích šli jsme mimo černou sochu,<br/>snad nejsvětější pannu Marii,<br/>až do lesa a&#160;báli jsme se trochu<br/>té tišiny, jež sílu zabíjí.</p>
			<p class="VERSE_ROZSIRENE_0-12">Jak zlosyn chvěl jsem se a&#160;zamlknul jsem zcela<br/>a&#160;ona klesla na mech&#160;— čekala.<br/>Krev ze všech žil mi vytrysknula vřelá<br/>a&#160;po těle mi, zdá se, stékala.</p>
			<p class="VERSE_ROZSIRENE_0-12">Tu les byl pust. Jen zatemnil se kolem,<br/>by hloubí svou skryl její nahotu…<br/>A&#160;svatá socha do tmy zřela kolem<br/>a&#160;shasínala píseň fagotu.</p>
		</div>
</body>
</html>