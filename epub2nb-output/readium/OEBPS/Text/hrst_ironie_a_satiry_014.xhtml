<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="BASNE_2_ROZSIRENE">Večer k&#160;úctě Julia Zeyera</p>
			<p class="VERSE_ROZSIRENE_0-12">Ač jsem pohan vlastizrádný&#160;— to se všude zná!<br/>ondy přec mne pokořila slavnost líbezná.<br/>Byl jsem bled a&#160;zas jsem hořel, takhle maličký,<br/>než mne zrakem ohledaly naše paničky.<br/>Pak jsem used v&#160;dívčím koutku (kouřím sprostý druh),<br/>sklopil víčka trestuhodná, napnul podlý sluch.<br/>Ony paní, jak jsem řekl, dressovaly čich,<br/>zaslechl jsem nechtě: „Parbleu, ký to živočich?“<br/>Sukně jejich sálem šumí, korsety se dmou,<br/>bože, nenech v&#160;této trýzni klesnout mysl mou!<br/>Neboť jsou to vesměs paní mužů z&#160;předních řad,<br/>kteří vedle v&#160;separaci hrají baccarat.<br/>Pánbůh slyšel prosbu moji, obdržel jsem klid,<br/>dřív, než jsem moh’ lačné oči na nich udávit.<br/>Započala ouvertura… Chopin, libo-li,<br/>eroticky dlouze lkala cella, violy.<br/>Paní klesly do podušek, citem zality,<br/>aby tělo uplatnilo všecky kvality.<br/>Převýmluvně vyhlížela šatů fazóna,<br/>byl to jaksi úklad zrádný mimo zákona.<br/>Nežli počla recitovat truchlooká laň,<br/>zahřměl ještě chorus četný: bože, carja chraň!<br/>Vyšel kdosi ze sufity, tenor jadrný,<br/>vytřel sklíčka, náprsenku, pročís kudrny,<br/>zpíval… Já zpěv jednotlivce lehko nesnesu,<br/>zvláště má-li, jako tento, jinam adresu.<br/>Jinam, jinam! To jsem věděl, kdo je adresát,<br/>ten se však chtěl před publikem apatický zdát.<br/>A&#160;pak přišla recitace toho básníka,<br/>mohu říci: žádný dojem, zato panika!<br/>Dobrá laňko, vysvědčení nemohu vám dát;<br/>vizte, ani neustali hráti baccarat!<br/>Plné paní dojídají snivě bonbon svůj,<br/>potom někdo ve zlých časech cosi recituj!<br/>Ctím vás, lani, z&#160;hloubi duše, ctím vás jako dřív,<br/>také nejste této básni proto za motiv.<br/>Proto také recitace není přední věc,<br/>neboť my jsme odhodláni čekat na tanec.<br/>To je raison, v&#160;kterém žena teprv vykvete,<br/>ó, jak teprv, oči moje, hltat budete!</p>
		</div>
</body>
</html>