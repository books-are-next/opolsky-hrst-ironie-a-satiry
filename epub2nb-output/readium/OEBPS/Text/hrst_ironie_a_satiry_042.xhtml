<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-39</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-39" xml:lang="cs-CZ">
		<div class="Z-kladn--textový-r-meček">
			<p id="_idParaDest-38" class="BASNE_2_ROZSIRENE">Matce</p>
			<p class="VERSE_ROZSIRENE_0-12">Zlíbej, matko ustaraná, čelo svého syna,<br/>povolena z&#160;pravomoci kratší vojančina,<br/>o&#160;rok dříve může býti, jak je vidno světu,<br/>z&#160;tvého srdce odstraněna špička bajonetu.<br/>Hleď, to vzplanul do tvé noci tajně dosud skrytý<br/>pod popelem utlumený popel humanity.<br/>Pozměněny v&#160;jednom směru staré stuchlé normy,<br/>prodralo se kousek srdce z&#160;panské uniformy,<br/>zcela malý kousek srdce mezi řády svítí,<br/>kterýž oni zapomněli v&#160;chvatu zastrčiti…<br/>O&#160;rok dříve syn tvůj mladý před milenku klekne,<br/>dříve budeš, matko, hýčkat bílé vnouče pěkné.<br/>Také může o&#160;rok dříve syn tvůj státi v&#160;poli<br/>a&#160;ty v&#160;hoři bezehlasém trvat u&#160;mrtvoly…<br/>Kousek srdce červeného z&#160;panské bluzy čouhá,<br/>a&#160;v&#160;něm, černým suknem kryta, leží smrt a&#160;touha.</p>
		</div>
</body>
</html>