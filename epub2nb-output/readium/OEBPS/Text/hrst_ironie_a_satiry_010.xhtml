<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="BASNE_2_ROZSIRENE">Pláč otce duchovního</p>
			<p class="VERSE_ROZSIRENE_0-12">Všecko dá se obměkčiti, jenom čas je krutý,<br/>tratí na své závaznosti staré servituty.<br/>Srdce naše živým steskem trápí se a&#160;rmoutí:<br/>co dřív štóla vynášela! Co kdys nesly pouti!<br/>Je ta lidská bohabojnost po čertech už slabá,<br/>má teď svoje pochybnosti každá stará baba,<br/>každá baba kolozubá, každý hošek selský<br/>přejde kolem naší fary div ne velitelsky.<br/>Už ta ovce tupohlavá k&#160;pastýřovi nelne,<br/>vadne zlaté oseníčko matky spasitelné!<br/>Netváří se v&#160;chrámu páně stádo více plačky,<br/>mizí z&#160;koutů zpovědnice plné šněrovačky.<br/>Trapno jednat o&#160;tom punktu. Tohle místo hnije,<br/>rozmáhá se všeobecná, zkázná apatie.<br/>Vnitřní hnutí, které kdysi štědrou rukou hýblo,<br/>dnes nám svíčky obětuje tenké jako stýblo,<br/>ze dne na den víc je vidno, kterak mravně hynem,<br/>ctili jsme dřív pána voskem, dnes jen stearinem.<br/>Otráveny vaší vinou naše s&#160;Kristem styky,<br/>na mizinu přivedete boží služebníky!<br/>Všecko dá se obměkčiti, jenom čas je krutý,<br/>tratí na své závaznosti staré servituty.</p>
		</div>
</body>
</html>