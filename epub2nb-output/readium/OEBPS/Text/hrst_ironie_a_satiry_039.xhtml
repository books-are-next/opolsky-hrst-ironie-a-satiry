<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-36</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-36" xml:lang="cs-CZ">
		<div class="Z-kladn--textový-r-meček">
			<p id="_idParaDest-35" class="BASNE_2_ROZSIRENE">Balada</p>
			<p class="VERSE_ROZSIRENE_0-12">Hrad Uhúberg jak v&#160;mysli mojí pne se,<br/>ač nechci začít řeč svou frásemi&#160;—<br/>co pouhý fantom vztyčoval se v&#160;lese,<br/>víc v&#160;povětří, než tady na zemi.</p>
			<p class="VERSE_ROZSIRENE_0-12">Byl stavěn věru nezborně a&#160;pevně&#160;—<br/>však v&#160;této věci neměl rivala&#160;—<br/>a&#160;sláva věků uvnitřku i&#160;zevně<br/>se pyšným okem na vás dívala.</p>
			<p class="VERSE_ROZSIRENE_0-12">Nuž, jaký div, když ze zlovůle smělé<br/>hrot jeho věže trhal nebesa,<br/>hrad Uhúberg, jenž neměl nepřítele,<br/>se bokem jenom hroužil do lesa.</p>
			<p class="VERSE_ROZSIRENE_0-12">Mít hrad i&#160;věž a&#160;nemít pro ni vězně,<br/>jak povzdech jeho do tmy zapadá,<br/>a&#160;neumírat touhou po princezně,<br/>to nebyla by žádná balada.</p>
			<p class="VERSE_ROZSIRENE_0-12">A&#160;proto já, jenž chápu touhu žravou,<br/>též nevzepru se staré tradici,<br/>zřím princeznu se zlatovlasou hlavou<br/>a&#160;chorou duši v&#160;těle mající.</p>
			<p class="VERSE_ROZSIRENE_0-12">Jak mládí svoje na samotách mešká,<br/>jsouc spalována žízní života,<br/>jak jedna jenom z&#160;včerejška i&#160;dneška<br/>se prýští pro ni hořká jistota:</p>
			<p class="VERSE_ROZSIRENE_0-12">Že nedosní, že nedotouží po něm<br/>a&#160;rozplyne se, nyjíc, v&#160;étheru,<br/>on nepřitrhne s&#160;bílým, krásným koněm<br/>ku mostům hradním jednou k&#160;večeru.</p>
			<p class="VERSE_ROZSIRENE_0-12">Tou princeznou, jak domýšlím se shora,<br/>má balada by hrozně zvážněla.<br/>Však tolik touhy na jednoho tvora!?<br/>A&#160;vyšší dívčí že by neměla?</p>
		</div>
</body>
</html>