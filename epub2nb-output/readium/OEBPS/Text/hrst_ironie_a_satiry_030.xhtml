<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-27" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="BASNE_2_ROZSIRENE">Korutanské malversace</p>
			<p class="VERSE_ROZSIRENE_0-12">Taková jest, temná zemi, všecka tvoje nádhera,<br/>gigantické ledné hory, zasmušená jezera,<br/>na kterých je zrádný přísvit, pohled hlubin smrtící,<br/>salaše na velkých výších, vystavené vichřici,<br/>ozónu i&#160;slunce žehu, mlze, bouři, lavině,<br/>tím mi, zemi Korutanská, imponuješ jedině!<br/>Nelze ovšem zatajiti jistý podiv hluboký,<br/>spontánní cit katolický jaké plodí pokroky.<br/>Lid tvůj z&#160;náboženství vzešlý, k&#160;prsu církve přisátý,<br/>jak se učí hospodárně spořit svoje dukáty,<br/>pod ochranou duchovenstva co strážného anděla,<br/>vzniká v&#160;lidu probuzeném spekulace veselá.<br/>Blah, kdo doufá, v&#160;moci vyšší nikdy naděj neztratí,<br/>nebe bude pronikavě Raiffeisenkám žehnati.<br/>Korutansko, zemi temná jako vnitřní Afrika,<br/>nejen horstvem, jódlováním příroda tvá vyniká,<br/>není jenom kraj tvůj luzný na kamzíky bohatý,<br/>neproslul jen kretinismem, protěží a&#160;volaty,<br/>k&#160;jiným věcem významnějším zdá se býti zvolený<br/>lid tvůj přísně náboženský s&#160;nahatými koleny.<br/>Oddávám se plným právem labužnické naději,<br/>že si získá značnou slávu největšími zloději<br/>ze řad tvojich mravních vůdců, přistrojených v klerice.<br/>Proslavíš se v&#160;celém světě, zemi temná, velice!</p>
		</div>
</body>
</html>