<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hrst_ironie_a_satiry-38</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hrst_ironie_a_satiry-38" xml:lang="cs-CZ">
		<div class="Z-kladn--textový-r-meček">
			<p id="_idParaDest-37" class="BASNE_2_ROZSIRENE">Literát</p>
			<p class="VERSE_ROZSIRENE_0-12">Jaro, léto, podzim, zima, slunce, mlhy, kroupy,<br/>provázejte dobrotivě příběh tento hloupý,<br/>krajiny vzhled denní, noční, vrtkavý a&#160;pevný,<br/>abych nebyl na soud pohnán pro styl bezbarevný!<br/>Stůjte při mně s&#160;pomocí svou všecky živly světa,<br/>neboť, jsem-li osamocen, v&#160;řeči své jsem sketa,<br/>prostý ohně, víry v&#160;práci, kterou autor chová,<br/>znuděn jsa už na počátku zvukem svého slova,<br/>unikne mi v&#160;pravé chvíli krásný obrys letmý,<br/>hasne duha přivábená, v&#160;paměti se setmí.<br/>Hřích i&#160;pravda představená drsné kouzlo ztratí,<br/>zhrubnou hnusně, skoro lidsky, andělé a&#160;svatí,<br/>srdce, rozum posluchače pletou se a&#160;sváří,<br/>hanba je mi, když vás nemám, jako povídkáři!<br/>Jaro, léto, podzim, zima, slunce, mlhy, kroupy,<br/>provázejte dobrotivě příběh tento hloupý!</p>
			<p class="VERSE_ROZSIRENE_0-12">Bylo jednou jedno město, žil v&#160;něm jeden táta,<br/>zrodila mu jeho žena syna literáta.<br/>Ovšem, že až během času vydal knihy tiskem,<br/>já se totiž k&#160;jádru věci přenes přímo tryskem.<br/>Více mrtvý, nežli živý, zvící mužské pěsti,<br/>který, mírně odhadnuto, nestál za bolesti,<br/>za křiky a&#160;steny tiché v&#160;pokojíčku stmělém,<br/>zranil srdce roditelky chorým svojím tělem,<br/>zalil její zraky slzou, vynutil jí rdění<br/>nad fatálním dílem božím, na němž vinna není.<br/>Bez spojení jakýchkoli s&#160;trpkou věcí onou<br/>stálo léto v&#160;plné síle venku za záclonou.<br/>Byl to čas, kdy tráva s&#160;travou, květ se s&#160;květem stýká,<br/>na zahradě oddechuje sléz a&#160;veronika,<br/>jednotvárné sbory hmyzu táhnou z&#160;luk a&#160;mezí,<br/>mdlobou smysly zachvacují jasmíny a&#160;bezy,<br/>byl to čas, kdy kukavice volá hlasem dutým<br/>k&#160;srdcím touhou náruživou veskrz proniknutým,<br/>k&#160;milencům i&#160;lidem hořkým, jejichž vůle klesá,<br/>obklopena na pochodu slávou toho lesa.<br/>Byl to čas, v&#160;němž trudný význam žár i&#160;vůně měly<br/>pro rodičku, vzlykající v&#160;strastech na posteli,<br/>bičovanou viditelně, bičovanou skrytě:<br/>„dítě moje, dítě moje, trpké moje dítě!“<br/>Více mrtvý, nežli živý, s&#160;rachitickou lebkou,<br/>povinutý žalostivě péčí mdlou a&#160;hebkou,<br/>podlomený mnohou vadou, od níž pomoc není,<br/>ani skrze snětí hříchu, skrze svaté křtění,<br/>necítě svůj poměr k&#160;světu, bytí svého vinu,<br/>pokračoval namáhavě, krušně u&#160;vývinu.<br/>Smutné tílko jako stonek choře k&#160;slunci žena,<br/>jako časná aurikule sněhy zastižená,<br/>jevil volně z&#160;moci skryté schopnost žití zřejmou,<br/>jako když ty bílé sněhy tíži opět sejmou.<br/>Klíčila v&#160;něm nenápadně bytost divná, měkká,<br/>pijíc zřídlo utrpení z&#160;mateřského mléka,<br/>navždycky jsouc podrobena smutku v&#160;srdci skrytém,<br/>nepřijata nikdy s&#160;láskou, pouze se soucitem.<br/>A&#160;ten soucit znesvěcoval. Duch chtěl lásku živnou,<br/>cítě jejich různý účin silou instinktivnou.<br/>Bylo v&#160;očích toho děcka snadno dále čísti, <br/>jak je soucit rozněcuje k&#160;horké nenávisti.<br/>Ke všemu, co z&#160;něho prýští, plodíc muku kletou,<br/>k&#160;laskavosti, podávané pod tou etiketou,<br/>klidem volným, plnohlasým, se zvířecím zdravím,<br/>s&#160;tváří k&#160;němu, s&#160;usmíváním, gestem shovívavým,<br/>k&#160;chůzi jejich, k&#160;jejich spánku, k&#160;jejich jídlu, pití,<br/>nenávist, již nikdo druhý v&#160;srdci neucítí.<br/>Nebylo to dítě děckem. Jemu bylo dáno<br/>na sklonku dne vegetovat, nežít jeho ráno,<br/>neuzrávat opojeně na úpalu prudkém…<br/>Jenom když se věže kaplí zatmívaly smutkem,<br/>červánky když na západě stály v&#160;zlatém šatě<br/>a&#160;když vzešla matná hvězda užasle a&#160;svatě.<br/>Nedětský byl život jeho, prostý sladkých vznětů,<br/>trpěl v&#160;světle citlivostí jeskynního květu,<br/>pocit lásce nepodobný tavil schránku těla,<br/>která se pak v&#160;jiné sféry jaksi přenášela,<br/>pocit lásce nepodobný, velký, zvláštní, chladný,<br/>jaký v&#160;srdci nepocítí na tom světě žádný.<br/>Pocit, který děcku kázal státi k&#160;žití cize,<br/>uctívat však stužebnicky představy a&#160;vise,<br/>pocit vzácný, u&#160;vidění skrytých rysů sběhlý,<br/>jichž by oči zdravých lidí nikdy nepostřehly.<br/>Rostl duchem urychleně, s&#160;nepoměrem k&#160;tělu,<br/>poznávaje těžkopádnost, bludnost učitelů,<br/>načechranost jejich nauk, nudy míru štědrou,<br/>která se jak oblak těžký táhla nad kathedrou,<br/>která mrtvě zaléhala, dusila a&#160;tiskla<br/>v&#160;podvědomých chodbách duše první světla trysklá.<br/>Těžkopádnost učitelů, krutou hloupost dětí,<br/>před kterouž se neustával v&#160;denním styku chvěti,<br/>neznalý v&#160;jich slově lživém, v&#160;hraní kouzla prostém,<br/>zvyšuje svou nechuť mocnou k&#160;jejich surovostem.<br/>Všecky věci, všecky stavy propadají změně.<br/>Léto přešlo v&#160;plné síle vážně do jeseně.<br/>Přešla jeseň. Jedna zima, druhá zima, třetí…<br/>ztrácela se jak ty časy živá tvářnost dětí,<br/>ustávalo potom líce nachem čistým kvésti,<br/>kalné oči vyprávěly příběh o&#160;neřesti.<br/>V&#160;srdci, na rtech usazena chladná, kluzká zmije.<br/>Tak i&#160;jabloň opadává… Tak se život žije.<br/>Přišel věk jak letní soumrak, dusný, temný, vlahý,<br/>kdy je mysl rozžhavena smyslnými vztahy,<br/>naplněna ku okraji hlasem marných stonů,<br/>vnesených za staré doby na svět od démonů.<br/>Nad zákony mocná síla ze svých hlubin kypí,<br/>měkce znějí slova lidská jako šumot lípy,<br/>pohledy dvou párů očí vzývají a&#160;bolí,<br/>dlouhá trýzeň po splynutí rozšlehuje póly,<br/>neklidnou a&#160;němou bývá chůze o&#160;dvou v&#160;háji,<br/>objetí jak spánek silná. Rtové přísahají!<br/>Políbení končí pláčem, tíhou vášně drtí,<br/>podobna jsou probuzení ze zdánlivé smrti.<br/>Láska časná, svrchovaná, předčí všechny divy,<br/>svadne jako stíny věcí, koho nenavštíví…<br/>Rostlo dítě urychleně v&#160;první leta mužná,<br/>příroda mu z&#160;množství darů mnohé byla dlužna,<br/>aby naplnil se úděl více nebo méně,<br/>aby se stal v&#160;době růží žádostivým ženě,<br/>aby plnil její snění silou svojich paží,<br/>která tělo vyčerpává, trýzní, ale blaží,<br/>aby přišel jako poutník ke rtům jejím lačným,<br/>se vzlykotem podmaněným, s&#160;přáním panovačným…<br/>Neměl těchto darů jejích. Jemu bylo dáno<br/>na sklonku dne vegetovat, nežít jeho ráno,<br/>za ženiným svodem těla hleděti den po dni<br/>jenom jako za obrazem na hladině vodní,<br/>cudným, chvějně roztřeseným jako přízrak svatý,<br/>který se vždy objevuje býti bez podstaty,<br/>jestliže už tepny v&#160;těle blízkým štěstím tlukou,<br/>jestliže nás žádost mučí míti je v&#160;svých rukou.<br/>Bez podstaty, bez úkoje, pouhá mlha vlavá,<br/>která se nám pode rtoma plaše rozprchává.<br/>— To byl jeho poměr k&#160;ženě&#160;—&#160;— Prázdný, marný, kusý,<br/>jako pohár po nápoji, jehož vůně dusí,<br/>marný, jako smysl skrytý ve hřbitovních větách,<br/>jako pohled lidských tužeb vzhůru po planetách.<br/>Trval v&#160;něm sic od počátku jasný oheň žhavý,<br/>který plál však osaměle, vzdálen od pohlaví,<br/>shasínaje zakaleně při pohlavních stycích,<br/>jako uhel zadušený v&#160;zlatých obětnicích.<br/>Zvláštní oheň, nehřející, mrtvý, bez vší změny,<br/>od zármutku souzeného z&#160;jiskry vyživený.</p>
			<p class="VERSE_ROZSIRENE_0-12">*&#160;*&#160;*</p>
			<p class="VERSE_ROZSIRENE_0-12">Jako oči cizincovy bloudil v&#160;světě klatém,<br/>mluvě slovy svého stesku. Stal se literátem.<br/>Je to jméno ledabylé. Mnohý význam chová,<br/>profese dost nezřetelná zeje z&#160;toho slova.<br/>Literát! Tož jaksi člověk, jenž své vise stery<br/>proměňuje z&#160;jistých příčin vkusně na litery.<br/>Malá vloha tlumočnická. Není to nic více.<br/>Nebo ještě přípustná je tato definice.<br/>Literát! Tož jaksi člověk, stejně jako prve,<br/>který jiným připravuje nápoj ze své krve.<br/>„Dejte ke rtům, ochutnejte, réva rmutu nemá,<br/>je to nápoj svlažující, jeden mezi všema,<br/>má svou pověst mezi znalci jeho pachuť skvělá,<br/>jedna sklenka vyprázdněná škody neudělá.<br/>Dejte ke rtům, bratři krevní, pijte, pijte zticha,<br/>zřídlo jeho v&#160;mojí hrudi ještě nevysychá.<br/>Pijte, pijte, víno z&#160;krve! Nuže, kterak chutná?<br/>Kocovina po něm vzešlá je však strašně smutná,<br/>těžce pyká, bratři krevní, každý za své pití,<br/>marnost všeho, co bůh stvořil, po té číši cítí…“</p>
			<p class="VERSE_ROZSIRENE_0-12">*&#160;*&#160;*</p>
			<p class="VERSE_ROZSIRENE_0-12">Jako oči cizincovy bloudil v&#160;světě klatém,<br/>mluvě slovy svého stesku. Stal se literátem.</p>
		</div>
</body>
</html>