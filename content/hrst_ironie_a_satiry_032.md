---
contentType: prose
---

<section>

Písnička o říšské radě

Milý bože, jak se urodilo!  
Do jaké to výšky pneme se!  
Poslancové procitlého lidu  
boxery se stali z profese.

</section>

<section>

Cíle naše, chval bůh, nezůstaví  
pochybnosti ani ve slepém:  
spojení a rozkvět obapolný  
zasedací síně s výčepem,

</section>

<section>

z něhož bychom, Češi, Němci pili,  
sbližujíce různost nářečí,  
za druhé, by v každé sesi byly  
pořádány hody prasečí.

</section>
