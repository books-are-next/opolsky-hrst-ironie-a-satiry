---
contentType: prose
---

<section>

Konstituce

Na Rusi zrá — pokoj Ignatěvu —  
konstituce obraz mladický,  
prones prý se Tolstoj v interviewu  
o té věci velmi skepticky.

</section>

<section>

Že prý tato vymoženost blízká  
nedotkne se plodně mužíků,  
že by, řekl, s jeho stanoviska  
neuvěřil na to trojníku.

</section>

<section>

Nechať nejprv zemstva naše bdělá  
náboženskou basi vyvýší,  
byť by Rus i konstituci měla,  
daleka je Kristu Ježíši.

</section>

<section>

Tolik Tolstoj. Vláda tmy ho rmoutí,  
země Gorkých prahne po vzduchu.  
Kolik lásky může poskytnouti  
srdce politických eunuchů?

</section>

<section>

Slabě vodka ve sklenici kmitá,  
tlumí pláč a tělo zahřeje…  
Skrovně vzrůstá mužíkovi žita,  
málo víry, málo naděje.

</section>
