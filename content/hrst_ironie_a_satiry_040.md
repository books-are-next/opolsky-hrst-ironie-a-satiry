---
title: Pro lásku
contentType: poetry
---

<section>

Já zemru, řekl útlým hlasem,  
dál hoře svého nesnesu,  
však slova ta se neobešla  
bez strojeného přednesu.

</section>

<section>

O zemru, řekl ujec starý  
k své příliš mladé neteři,  
kdež ona stála s bílým pasem,  
jak první růže na keři.

</section>

<section>

Ta slova čiré lyričnosti  
„smrt pro lásku i pro krásu“  
jsou prostě vzata z almanachu  
ve bledém modrém atlasu.

</section>

<section>

Tu ptáci v parku slabě pěli  
i v javoru i na buku,  
neb lásku znali odedávna,  
jak bílou jeho paruku.

</section>

<section>

Já zemru láskou, řekl útle,  
však zřel, jak růže ztepilá  
na líci měla uštěpačnosť,  
jež v almanachu nebyla.

</section>
