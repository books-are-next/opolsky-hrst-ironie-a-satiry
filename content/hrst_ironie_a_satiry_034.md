---
title: Aviatika
contentType: poetry
---

<section>

Vstříc nové době! Jaká slova!  
Co budoucnost v svém klínu chová,  
to dnes už jasno dítěti,  
dnes stáváme se živlů pány  
a známe dvojí aeroplany:  
jež letí a jež neletí.

</section>

<section>

To Blériot i Wright a jiní  
tak požívají dobrodiní  
pít nové sféry dosyta,  
však na rozdíl té čisté snaze  
zas odrůda, jež byla v Praze,  
ta v prvé řadě — nelítá.

</section>

<section>

Co není dnes, se může státi,  
my ostatně jsme srdcem spiati  
se francouzskými přáteli.  
Nám aliance s nimi žhavá  
týž sladký pocit v Chuchli dává,  
tak jako bychom letěli.

</section>
